Introduzione alle linee guida di design
---------------------------------------

I cittadini al centro
~~~~~~~~~~~~~~~~~~~~~
**Designers Italia** considera le effettive esigenze degli utenti come punto di partenza per pensare, costruire e migliorare i servizi digitali. Grazie all’approccio human-centered è possibile:

 - coinvolgere cittadini e operatori in ogni momento del percorso progettuale, per capire le loro necessità, generare idee e validare le scelte progettuali in corso d’opera;
 - modellare i servizi digitali sulla base di esigenze concrete e risorse esistenti evitando sprechi, duplicazione di attività e creando servizi utili;
 - disegnare e sviluppare flussi di interazione chiari, che rispondano con efficacia alle necessità dei diversi utenti, generando un’esperienza d’uso positiva;
 - strutturare i contenuti in modo semplice, con uno stile comunicativo coerente e una strategia editoriale sostenibile nel tempo.

Designers Italia copre tutte le fasi di ideazione, progettazione, sviluppo e miglioramento progressivo dei servizi della Pubblica Amministrazione, abbracciando tutte le attività digitali della PA e definendo le modalità:

 - per una corretta allocazione delle risorse, basata sull’identificazione delle priorità e l’adozione di standard che evitano sprechi e duplicazioni di attività
 - per la realizzazione di servizi digitali efficaci, moderni, che fanno risparmiare tempo e inutili complicazioni agli utenti
 
Designers Italia rappresenta il punto di riferimento per la Pubblica Amministrazione e i propri fornitori, definendo un metodo di lavoro e una lista chiari azioni da compiere anche nel rispetto degli specifici obblighi normativi. La Pubblica Amministrazione, anche attraverso i propri fornitori, è tenuta a perseguire i seguenti obiettivi e a realizzare le relative azioni. 

Per discutere sul design dei servizi pubblici è disponibile il nostro `forum <https://forum.italia.it/c/design>`_. Per collaborare alle linee guida è possibile usare gli strumenti descritti di seguito.

Sviluppo collaborativo
~~~~~~~~~~~~~~~~~~~~~~
Le linee guida sono un documento pubblico, e chiunque può partecipare al processo di revisione e aggiornamento attraverso gli strumenti messi a disposizione attraverso GitHub, in particolare le `issues <https://guides.github.com/features/issues/>`_ (per le discussioni) e le `pull request <https://help.github.com/articles/about-pull-requests/>`_ (per le proposte di modifica).

I contenuti delle linee guida sono scritti in file .rst e possono essere aggiornati via GitHub. Qui è disponibile una `guida alla sintassi RST <http://docutils.sourceforge.net/docs/user/rst/quickref.html>`_.

Altre risorse per l’editing in formato .rst:

| `Editor per il testo <http://rst.ninjs.org/>`_
| `Editor per le tabelle <http://truben.no/table/>`_
| `Estensione Chrome per Google spreadheet <https://chrome.google.com/webstore/detail/markdowntablemaker/cofkbgfmijanlcdooemafafokhhaeold>`_
| `Altro <http://docutils.sourceforge.net/docs/user/links.html#editors>`_

Le linee guida di design hanno senso solo se viste come un sistema in continua evoluzione, che segue le roadmap pubblicate in ciascuna delle sezioni di `Designers Italia <https://designers.italia.it/>`_. Solo adottando un’ottica di miglioramento continuo possiamo sperare di renderle efficaci e utili per tutte le Pubbliche Amministrazioni. Poiché le linee guida evolvono continuamente (diciamo con frequenza mensile) diventa fondamentale introdurre il versionamento che consente di tenere traccia delle diverse *release* nel tempo.
Grazie al versionamento, chi realizza siti aderenti alle linee guida può fare riferimento ad una precisa versione (da citare, ad esempio, quando si partecipa ad un bando di gara).

Version control e release della documentazione
~~~~~~~~~~~~~~~~~~~~~~~~~~~~~~~~~~~~~~~~~~~~~~
Le linee guida beneficiano del *version control system* di GitHub, per cui esiste una traccia pubblica di tutte le modifiche effettuate e dei relativi autori.
Le linee guida di design adottano un sistema di release basato sui tag di GitHub. Ogni release è etichettata secondo un sistema basato su anno e versione. Le versioni sono espresse attraverso un numero progressivo. Il sistema delle release è in vigore dal 2017, quindi la prima release delle linee guida è 2017.1 (prima release del 2017).
I nuovi contenuti e le modifiche a contenuti esistenti dopo essere approvati vengono pubblicati nella `versione "bozza" delle linee guida <../../../it/bozza/index.html>`_, disponibile per una discussione pubblica e revisione da parte della community ma priva di valore ufficiale.
Solo successivamente, in occasione di una nuova release delle linee guida, il team di Designers Italia decide di consolidarle e farle confluire, dopo eventuali modifiche, nella `versione ufficiale stabile delle linee guida <../../../it/stabile/index.html>`_.

Stile della documentazione
~~~~~~~~~~~~~~~~~~~~~~~~~~

Le linee guida sono scritte seguendo la `style guide di redazione dei testi pubblici <./content-design/linguaggio.html>`_. In particolare:

 - linguaggio semplice e comprensibile ad un pubblico ampio
 - brevità e uso di elenchi
 - ricorso ad esempi, meglio se supportati da immagini e link

Consultazione della documentazione
~~~~~~~~~~~~~~~~~~~~~~~~~~~~~~~~~~
`La documentazione è disponibile su Docs Italia <../../../stable/index.html>`_, la piattaforma di gestione della documentazione pubblica creata da `Team per la Trasformazione Digitale <https://teamdigitale.governo.it/>`_.
Tutti i documenti di Docs Italia possono essere fruiti anche in formato .epub e .pdf

Kit di sviluppo e di design
~~~~~~~~~~~~~~~~~~~~~~~~~~~
Il progetto di design dei servizi pubblici digitali prevede che oltre al rilascio di linee guida ci sia il rilascio di kit di sviluppo e di design per i siti pubblici (ad es. icon kit, kit di sviluppo, ecc.). I kit - e la documentazione dei kit - possono essere citati all’interno delle linee guida, ma non sono contenuti all’interno di questo repo. I kit sono espressione delle linee guida, ma il versionamento delle linee guida e quello dei kit sono processi indipendenti.

`Vai ai kit per il design dei servizi digitali della Pubblica Amministrazione <https://designers.italia.it/kit/>`_
